逐改汝拍開新个視窗抑是分頁个時，這个看起來上媠氣極簡个頁面會佮汝相借問，予汝平心靜氣閣專心做工課。因為伊有美麗好品質个背景，會照一工个感受變換，所以汝个新分頁永遠攏會有新奇感。

阮做 Bonjourr 个目標是一个比 Momentum 這款頭頁閣較現代个選擇。阮受著 iOS 佮 Apple 个設計元素个啟發來創作這款媠噹噹个頭頁，會使予汝專心注意重要个代誌。

主要特色有：
🍏 iOS 設計元素
🏞 動態 4K 背景，會照一工个感受變換
⚡️ 反應誠緊閣靈巧！
🔎 搜揣條（佮所有搜揣 ia̋n-jín 有合）
🕰 長短針時鐘佮幾若種鐘面
🌤 天氣
🔗 快速網鏈
👋 叫汝个名相借問
🌘 暗光模式
🥖 用 emoji 做網頁圖標
🧑‍💻 家己攢 CSS 款式
📝 家己攢字型
🔒 注重隱私
🌎 多種言語

Bonjourr 目標是看起來有上單純个感覺，猶閣會予汝足濟選項家己照佮意个方式處理。汝會使設定家己个背景（抑是 Unsplash 收藏集！）、拍開雅氣个長短針時鐘、設定汝家己个字型佮「快速網鏈」……汝甚至會使看阮个文件，阮佇內底有整理一寡款式片段予汝加足濟步數。

這个專案完全開放原始碼，對開發者誠方便，閣有影尊重汝个隱私。阮袂收集任何資料，汝嘛毋免開口座著會當用。

---

🏞 動態 4K 背景
阮精心揀一寡仔上媠个 Unsplash 相片，予汝个新分頁永遠有新奇感。緊來發現汝想袂到个高品質風景、動物、大自然相片。

⚡️ 反應誠緊閣靈巧！
Bonjourr 是用上單純 JavaScript 編寫，全力針對上好个性能撨整。

🔎 搜揣條
Bonjourr 整合个搜揣條佮所有搜揣 ia̋n-jín 攏有合。無毋著，全部哦！汝若欲，甚至閣會使加汝家己个搜揣 ia̋n-jín。

🕰 長短針時鐘
Bonjourr 原裝个時鐘設計佮汝个 iPhone、其他 iOS 傢俬面頂个時鐘相𫝛。毋閣若汝想欲愛較無仝感覺个，嘛會換做足鑠奅个長短針時鐘、照汝愛个方式定做。

🌤 天氣
短短一句話著予汝簡單了解當地目前天氣佮預報。

🔗 快速網鏈
若無冊楔仔，呔會使叫做正港个頭頁！Bonjourr 會使予汝加家己个冊楔、換圖標，對汝个瀏覽器引入現有个冊楔。

🌘 暗光模式
Bonjourr 有媠氣个自動暗光模式，著佮 iOS 仝款。

🥖 用 emoji 做網頁圖標

🔒 注重隱私
有个頭頁，像 Momentum，會叫汝創口座、共個人資料予 in、開放閣較濟權限、倚賴足濟第三方服務。Bonjourr 是袂收集任何資料（連用來分析嘛無），要求上少个權限、倚賴較少第三方服務，當然嘛無任何口座系統。Bonjourr 有開放原始碼嘛代表汝會使輕鬆審查阮是毋是空喙薄舌。

🧑‍💻 家己攢 CSS 款式
汝有特別个想法是毋？Bonjourr 个定做款式區嘛會當滿足汝。汝加添家己个 CSS 著會當家己攢、啥物攏做會著。

📝 家己攢字型
汝个頭頁敢有專工愛个字型？有 Bonjourr 配合 Google Fonts，予汝輕鬆揀出來。

🌎 多種言語
感謝阮了不起个義工，Bonjourr 提供超過 20 種無仝言語。
